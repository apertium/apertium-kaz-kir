Түрік Әуежолдары Боруссия Дортмундқа спонсор болды

Келісімге Алманияда қол қойылды.

Түрік Әуежолдары Еуропадағы мықты футбол командаларымен ынтымақтастықты арттырып отыр.
Барселона мен Манчестер Юнайтедтің артынан Түрік Әуежолдары неміс бірінші лигасы Бундеслиганың мықты командаларының бірі Боруссия Дортмундқа спонсор болды.
Түрік Әуежолдары Боруссия Дортмундпен үш жылдық спонсорлық келісіміне қол қойды.
Боруссия Дортмундтың матчтары ойналатын Сигнал Идуна Паркта ұйымдастырылған мерәсімге Түрік Әуежолдары директоры Темел Котил мен Боруссия Дортмунд командасының техникалық жаттықтырушысы Юрген Клоп пен басқарушысы Ханс Иохим Ватзке қатысты.
Ватзке Түрік Әуежолдарымен стратегиялық серіктестік жасайтынын айтты.
Неміс лауазымды «Түрік Әуежолдары сынды бір серігіміз болғанына қуаныштымыз. Еліміздің кейбір жерлерінде жергілікті команда екеніміз айтылса да, біз керісінше екенін дәлелдедік. Себебі Түрік Әуежолдары сынды бір серігіміз бар енді» деді.
Юрген Клоп та «Түрік Әуежолдарымен серіктес болғанымызға қуаныштымыз. Әрине, дүние жүзінде көптеген әуежолдары бар. Бірақ арасында бірі маңызды табыстарға қолтаңба басты. Осы тұрғыдан біз де осыған ұқсас бағыттамыз» деді. Чемпиондар лигасы жартылай финалінде Реал Мадридті жеңіп, финалге қалған неміс бірінші лигасы Бундеслиганың мықты командасы Боруссия Дортмундқа Түрік Әуежолдарының сюрпризі бар еді.
Түрік Әуежолдары Боруссия Дортмунд командасын 25 мамырда Лондонда Вимблей стадионында ойналатын Чемпиондар лигасы финал матчына арнайы жобаланған бір ұшақпен апаратынын мәлімдеді.
Түрік Әуежолдары бас директоры Котил «Әрине, ерекше команда үшін арнайы ұшағымызды арнайы түрде бояймыз. Біз мұны өте жақсы білеміз. Осы ұшақты Боруссия Дортмунд командасына жарасатындай түрге келтіреміз» деді.
Боруссия Дортмунд финалде басқа бір неміс командасы Байер Мюнхенмен сайысады. 
