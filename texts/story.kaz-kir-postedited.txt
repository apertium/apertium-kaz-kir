1 	АЗАМАТ КАЙДА?
2 	Азамат менен Айгүл бакчада. Аба ырайы бүгүн абдан жакшы, жылуу. Бирок кечээ өтө суук эле! Ушул себептен алар эшикте ойной алган жок. Азамат менен Айгүл ойногонду жакшы көрөт, алар дайыма чоң үйдүн алдындагы бакчада чогуу ойношот.
3 	Азамат алты жашар кичинекей бала. Кыз анын карындашы, ал беш жашта. Азаматтын кичинекей бир күчүгү бар, азыр ал да бакчада. Күчүк балдар менен ойногонду жакшы көрөт. Күчүгү азыр өтө кубанычта.
4 	А Айгүлдүн күчүгү барбы? Жок, Айгүлдүн күчүгү жок, анын мышыгы бар. Бирок мышыгы үйдө, уктап жатат.
5 	Алардын энеси мышыгы менен бирге үйдө, ал терезеден Азамат менен Айгүлдүн ойногонун карап турат. Азамат эски чоң бир даракты карай катуу чуркап бара жатат, ал ошол дарактын артына Айгүлдөн жашынып жатат. Эмне үчүн экенин билесизби? Айгүл колу менен көздөрүн жаап жатат. Ал эч нерсени көргөн жок, ал санап жатат. Ал эмне үчүн минтип жатат? А Азамат дарактын жанында эмне кылып жатат?
6 	Бул оюн. Айгүл санап бүткөндөн кийин айланасын карады. Ал "Азамат кай жерге кетти? Аны көрдүңөрбү?" деп издеп жатат.
7 	Айгүл Азаматтын кайда экенин билбейт. Күчүктөн "Азаматты көрдүңбү?" деп сурайт. А күчүк, албетте, сүйлөй албайт. Демек, Айгүл өз суроосуна жооп ала албайт. Адамдар ит менен сүйлөшкөндө андан эч качан жооп ала алышпайт!
8 	Айгүл терезеде турган энесин карайт. Айгүл энесинин жылмайганын көрүп, ал Азаматтын кай жерге кеткенин билет деп ойлойт. "Азамат кайда, айтчы!" деп сурайт. "Жок, Айгүл, айта албайм" деп энеси жооп берет. Ал Азаматтын кайда экенин билсе деле айткысы келген жок.
9 	Айгүл бакчанын ичинде акырын басып жүрөт. Дагы эле Азаматты тапканга аракет кылып жатат. Үстөл жана отургучтардын астын карап жатат, бирок Азамат анда жок. Ал бардык жерди карап жүрөт, бирок Азаматты таба албай жатат.
10 	Андан кийин ал бир добушту угат, ал добуш эски чоң дарактын артынан чыгып жатат. Мүмкүн бул Азаматтыр? Ал добуш кайра угулат! Айгүл аны акырын угат. Ал жаныбар да, куш да эмес. Ал эми ал добушту тунугураак уга баштады. Бул Азамат болуш керек!
11 	Андан кийин ага кичинекей бир кол көрүнөт. Ал жакыныраак келгенде анын башын да көрөт. "Сени таптым!" деп күлөт. Алар экөө тең үйдү карай көңүлдүү келе жатат, тамак иче турган маал келди!
