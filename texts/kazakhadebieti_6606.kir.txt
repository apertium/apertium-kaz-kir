Эриккен хан
    Эриккен хан бир күнү калкты жыйнап алып: «Кимде-ким жылтыраган муздун үстүндө эки жууркан менен түнү бою үшүбөй чыкса, ошого өмүр бою жетердик алтын берем. Ал бир жерин үшүк алса, ал өлүм жазасына буйрулат», - деп жарыялайт. Бул кабарга көп киши туурап, хандын айтканын кылат. Бирок биринин бутун, экинчисинин колун үшүк алып, ооруга учурайт. Анын үстүнө хандын жазасы да сокку болуп тиет. Хандын айылына бир күнү Апенди келет. Ал хандын талабын орундатмак болот. Хан берген эки жуурканды муз үстүнө төшөп, үстүнө кийим жамынбай жатат. Ошентип, *сар аяздын өзүндө жамбашынан сыз өтпөгөн Апенди
үшүктөн аман калат. Хан анын жагдайын сурай келип,эч шылтоо таппаган соң:
_ Мүмкүн, сен түндө алыстан от көргөн чыгарсың? - деп сурайт. Ошондо Апенди көз учунан бир оттун жылтыраганын айтат. Ичтей ыза болуп турган хан:
«Сен ошол оттон жылуулук алып, аман калган экенсиң?» - деп, Апендиге жөнсүз тийишет. Апенди өзүнүн ал оттон эч кандай жылуулук албагандыгын далилдешке тырышат. Бирок хан көнбөйт.Акыры Апенди ханды үйүнө конокко чакырат.Узун можуга чайнекти илип, астына жылтыратып от жагат. Чайнек бийик, от алсыз, чай кайнабайт. Ошондо ичи бышкан хан:
- Эй, Апенди, *мынауың сенин эмне *далбаса, асманда турган чайнекке жылтыраган оттун жылуулугу жетеби? - деген.
  -*Ханеке, көз учунда жылтыраган оттун муз үстүндө жаткан кишиге жылуулугу келгенде, можу башында турган чайнекке астында жылтыраган оттун жылуулугу эмнеге барбасын. Бүгүн болбосо, эртең чай кайнар, - деген.
Ошентип, сөздөн жеңилген хан катуу уялып, үйүнө кайтат.
