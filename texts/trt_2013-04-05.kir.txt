Түрк Аба Жолдору Боруссия Дортмундга спонсор болду

Келишимге Германияда кол коюлду.

Түрк Аба Жолдору Европадагы мыкты футбол командалары менен ынтымакташтыкты арттырып жатат.
Барселона менен Манчестер Юнайтеддин артынан Түрк Аба Жолдору немис биринчи лигасы Бундеслиганын мыкты командаларынын бири Боруссия Дортмундга спонсор болду.
Түрк Аба Жолдору Боруссия Дортмунд менен үч жылдык спонсордук келишимине кол койду.
Боруссия Дортмунддун матчтары ойнолуп турган Сигнал Идуна Паркта уюштурулган аземге Түрк Аба Жолдорунун директору Темел Котил менен Боруссия Дортмунд командасынын техникалык машыктыруучусу Юрген Клоп жана башкаруучусу Ханс Иохим Ватзке катышты.
Ватзке Түрк Аба Жолдору менен стратегиялык шериктештик жасаганын айтты.
Немис кызматкери «Түрк Аба Жолдору сыяктуу бир шеригибиз болгонуна кубанычтабыз. Өлкөбүздүн кээ бир жерлеринде жергиликтүү команда экенибиз айтылса деле, биз тескерисинче экенин далилдедик. Себеби Түрк Аба Жолдору сыяктуу бир шеригибиз бар эми» деди.
Юрген Клоп да «Түрк Аба Жолдору менен шериктеш болгонубузга кубанычтабыз. Албетте, дүйнө жүзүндө көптөгөн аба жолдору бар. Бирок арасында бири маанилүү жетишкендиктерге кол тамга койду. Ушул көз караштан биз да ушуга окшош багыттабыз» деди. Чемпиондор лигасынын жарым финалында Реал Мадридди жеңип, финалга калган немис биринчи лигасы Бундеслиганын мыкты командасы Боруссия Дортмундга Түрк Аба Жолдорунун сюрпризи бар эле.
Түрк Аба Жолдору Боруссия Дортмунд командасын 25 майда Лондондо Вимблей стадионунда ойноло турган Чемпиондор лигасыны финал матчына атайын проектиленген бир учак менен алып бараарын маалымдады.
Түрк Аба Жолдорунун баш директору Котил «Албетте, өзгөчө команда үчүн атайын учагыбызды атайын түрдө боёйбуз. Биз муну өтө жакшы билебиз. Бул учакты Боруссия Дортмунд командасына жарашыктуу түрүнө келтиребиз» деди.
Боруссия Дортмунд финалда башка бир немис командасы Баер Мюнхен менен кол кармашат. 
