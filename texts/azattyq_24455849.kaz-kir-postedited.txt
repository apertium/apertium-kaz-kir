Кытайда шаар тургундары саны айыл калкынан ашты

Кытайда бир жылдын ичинде 21 миллион адам айылдан шаарга конуш которгон. Кытайдын улуттук статистикалык бюросунун кабарлашынча, шаардык аймактардагы калк санынын бат эле артып кетиши биринчи жолу байкалып жатат.

Кытай ¶ адистери айыл тургундарынын шаарга жалпы агылуусун токтотуп турган жаңы саясат жүргүзүшкө чакырып жатат. Алар «эмгек мигранттарынын коомдук жагдайын жакшыраак камсыз кылып турган программа болушу керек» дейт.

КЫТАЙ КАЛКЫНЫН 51,3 ПАЙЫЗЫ ШААРДА ТУРАТ

Бюронун маалыматына караганда, бул өлкөдөгү 1,3 миллиард калктын 51,3 пайызы  

Далянь шаарындагы имараттар. 26 сентябрь 2010 жыл. (Көрүнүктүү сүрөт)
шаарда турат. Алардын басумдуу бөлүгү – 2011 жылы жумуш издеп, шаарга келген эмгек мигранттары. Азыр Кытай айылдарында 656,6 миллион адам калды.

Айыл калкы дурус маяна менен жакшы турмуш үчүн шаардык жерлерге жалпы көчүп жатат. Кытайда ички көчүү-конуунун мындай өзгөрүшү 2011 жылы апрелде өткөн калк каттоосу натыйжасынан да көрүнгөн.

Ал эсепте Кытайдын фабрика-заводдору көп же жээктеги өнөр жай аймактарындагы шаарларда тургундар саны соңку он жылда айыл калкы эсебинен 14 пайызга өскөнү айтылган.

Ал каттоодо биринчи жолу, кай жерде туруп жатканына карабастан, эмгек мигранттары да эсепке алынган.

КЫТАЙ КАЛКЫНЫН 38,3 ПАЙЫЗЫ ИНТЕРНЕТКЕ КОШУЛГАН

Кытайда айылдан шаарга көчкөндөр катары көбөйгөн соң, 2011 жылы интернет колдонуучу тургундары саны да бир нече эсе арткан. Бул өлкөнүн улуттук интернет

Интернет-кафеде отурган адамдар. Кытай, ШУАР, Үрүмчү шаары, 14-май 2010 жыл.
желесине катышкан маалымат ортосунун маалыматына караганда, 2010 жылы 63 миллион болгон интернет алуучулар бир жылдын ичинде 513 миллионго жеткен. Бул – 1,3 миллиард Кытай калкынын 38,3 пайызы. Айылдык жерлерде да интернет колдонуучулар саны 8,9 пайызга көбөйгөн.

Өткөн жылы Бейжиң тургундарынын 70 пайызы онлайнда отурган. Өлкөнүн кедей аймагы Гуйчжоу провинциясындагы журттун 24 пайызы гана интернетке кире алат экен.

Кытай бийлигинин веб-сайттарды катуу ¶ көзөмөлдөөдө кармап отурганына карабастан, кытайлык микроблогерлер бул платформада өлкөдөгү кээ бир жагдайларга нааразылыктарын таанытып, коррупциялык жаңжалдарды талкуулап, башка да маанилүү маселелерди сөз кылат.

КАЗАКСТАН: ШААР КАЛКЫ – 54,6%, ИНТЕРНЕТИ БАР ТУРГУНДАР – 41%

Салыштырыш үчүн айта кетели, Казакстанда да 1990 жылдары болгон менчиктештириш менен базар экономикага көчүш ички көчүү-конууну күчөтүп, шаар тургундарынын санын көбөйттү. Статистика агенттигинин ¶ маалыматына караганда, өлкөдөгү 16 миллион 615,1 миң адамдын 54,6 пайызы шаарда, 45,4 пайызы айылда турат.

Азыркы кезде Казакстандын эң чоң шаары Алматы тургундарынын расмий эсеби – 1,5 миллион адам (расмий эмес маалыматтар 2 миллион адамдан ашканын айтат).

Жалпы, Казакстандагы шаар мартабасы бар 86 шаардын ири ¶ деген 22 шаарында 7 миллионго жакын адам турат. Маселен, жети айдан бери нефть жумушчулар стачкасы болуп, 2011 жылы 16-декабрда 16 тургуну каза тапкан Жаңыөзөндө 120 миңден ашык адам турат.

Байланыш жана маалымат министрлигинин 2011 жылдын соңундагы эсебине караганда, Казакстандагы интернет алуучулары саны 6,7 миллион адам болгон. Бул – өлкө калкынын 41 пайызы. Алардын 92 пайызы интернетти айына бир нече жолу колдонот.
