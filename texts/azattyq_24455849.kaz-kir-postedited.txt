Кытайда калаа тургундары саны айыл калкынан ашты

Кытайда бир жылдын ичинде 21 миллион адам айылдан калаага конуш которгон. Кытайдын улуттук статистикалык бюросунун маалымдашынча, шаардык аймактардагы калк санынын дароо артып кетиши биринчи жолу байкалып жатат.

Кытай адистери айыл тургундарынын калаага жалпы агылуусун тоқтататын жаңы саясат жүргүзүшкө чакырып жатат. Алар «эмгек мигранттарынын коомдук жагдайын жакшыраак камсыз кылып турган программа болушу керек» дейт.

КЫТАЙ КАЛКЫНЫН 51,3 ПАЙЫЗЫ КАЛААДА ТУРАТ

Бюронун маалыматына караганда, бул өлкөдөгү 1,3 миллиард калктын 51,3 пайызы  

Далянь калаасындагы имараттар. 26 қыпкүйек 2010 жыл. (Көрнекі сурет)
калаада турат. Алардын басым бөлүгү – 2011 жылы жумуш издеп, калаага келген эмгек мигранттары. Азыр Кытай айылдарында 656,6 миллион адам калды.

Айыл калкы туура маяна менен жакшы турмуш үчүн калаалык жерлерге жалпы көчүп жатат. Кытайда ички көчүү-конуунун мындай өзгөрүшү 2011 жылы апрельде өткөн калк каттоосу натыйжасынан да көрүнгөн.

Ал эсепте Кытайдын фабрика-заводдору көп же жээктеги өнөр жай аймактарындагы калааларда тургундар саны соңку он жылда айыл калкы эсебинен 14 пайызга өскөнү айтылган.

Ал каттодо биринчи ирет, кай жерде туруп жатканына карабастан, эмгек мигранттары да эсепке алынган.

КЫТАЙ КАЛКЫНЫН 38,3 ПАЙЫЗЫ ИНТЕРНЕТКЕ КОШУЛГАН

Кытайда айылдан калаага көчкөндөр катары көбөйгөн соң, 2011 жылы интернет колдонуучу тургундар саны да бир нече эсе арткан. Бул өлкөнүн улуттук интернет

Интернет-кафеде отурган адамдар. Кытай, ШУАР, Үрүмчү калаасы, 14 май 2010 жыл.
желесине катышкан маалымат орталығының маалыматына караганда, 2010 жылы 63 миллион болгон интернет алуучулар бир жылдын ичинде 513 миллионго жеткен. Бул – 1,3 миллиард Кытай калкынын 38,3 пайызы. Айылдык жерлерде да интернет колдонуучулар саны 8,9 пайызга көбөйгөн.

Өткөн жылы Бейжиң тургундарынын 70 пайызы онлайнда отурган. Өлкөнүн кедей аймагы Гуйчжоу провинциясындагы журттун 24 пайызы гана интернетке кире алат экен.

Кытай бийлигинин веб-сайттарды катуу көзөмөлдө кармап отурганына карабастан, кытайлык микроблогерлер бул платформада өлкөдөгү кээ бир жагдайларга нааразылыктарын танытып, коррупциялық жаңжалдарды талкуулап, башка да маанилүү маселелерди сөз кылат.

КАЗАКСТАН: КАЛАА КАЛКЫ – 54,6%, ИНТЕРНЕТИ БАР ТУРГУНДАР – 41%

Салыштыруу үчүн айта кетели, Казакстанда да 1990 жылдары болгон менчиктештирүү менен базар экономикага көчүш ички көчүү-конууну күчөтүп, калаа тургундарынын санын көбөйттү. Статистика агенттигинин маалыматына караганда, өлкөдөгү 16 миллион 615,1 миң адамдын 54,6 пайызы калаада, 45,4 пайызы айылда турат.

Азыркы кезде Казакстандын эң чоң калаасы Алматы тургундарынын расмий эсеби – 1,5 миллион адам (официалдуу эмес маалыматтар 2 миллион адамдан ашканын айтат).

Жалпы, Казакстандагы калаа мартабасы бар 86 калаанын ири деген 22 калаасында 7 миллионго жакын адам турат. Маселен, жети айдан бери нефть жумушчулар ереуілі болуп, 2011 жылы 16 декабрьда 16 тургуну каза тапкан Жаңаөзенде 120 миңден ашкан адам турат.

Байланыш жана маалымат министрлигинин 2011 жылдын соңундагы эсебине караганда, Казакстандагы интернет алуучулар саны 6,7 миллион адам болгон. Бул – өлкө калкынын 41 пайызы. Алардын 92 пайызы интернетти айына бир нече жолу колдонот.
