1 	АЗАМАТ КАЯКТА?
2 	Азамат жана Айгүл бакчада жүрөшөт.  Аба ырайы бүгүн абдан жакшы, жылуу.  Бирок кече аябай суук эле!  Ушул себептен алар эшикте ойногон жок.  Азамат жана Айгүл ойногонду жакшы көрөт, алар дайыма чоң үй алдындагы бакчада чогуу ойношот.
3 	Азамат алты жашар кичинекей бир бала.  Кыз анын карындашы, ал беш жашта.  Азаматтын кичинекей бир күчүгү бар, ал дагы азыр бакчада.  Күчүк эки бала менен ойногонду жакшы көрөт.  Күчүгү азыр абдан кубанып жатат.
4 	Айгүлдүн күчүгү барбы?  Жок, Айгүлдүн күчүгү жок, анын мышыгы бар.  Бирок мышыгы үйдө, уктап жатат.
5 	Алардын энеси мышыгы менен бирге үйдө, ал терезеден Азамат жана Айгүлдүн ойногонун карап турат.  Азамат эски чоң бир даракты көздөй катуу чуркап баратат, ал ошол дарактын артына Айгүлдөн жашынганы жатат.  Эмне үчүн экенин билесизби?  Айгүл колу менен көздөрүн жаап отурат.  Ал эч нерсени карабай санап жатат.  Ал эмне үчүн минтип жатат?  Ал эми Азамат дарактын артында эмне кылып жатат?
6 	Бул оюн.  Айгүл санап бүткөндөн кийин айланасын карады.  "Азамат каякка кетти?" деп жатат.  "Аны көрдүңөрбү?" деп издеп жатат.
7 	Айгүл Азаматтын кайда экенин билбейт.  Күчүктөн "Азаматты көрдүңбү?" деп сурайт.  Ал эми күчүк, албетте, сүйлөгөндү билбейт да.  Демек, Айгүл өз суроосуна жооп ала албайт.  Адамдар ит менен сүйлөшкөндө алардан эч качан жооп ала алышпайт!
8 	Айгүл терезеде турган энесин карайт.  Ал энесинин жылмаюусун көрүп ал Азаматтын каякка кеткенин билет экен деп ойлойт.  "Азамат каякта, айтып койчу!" деп сурайт.  "Жок, Айгүл, айтпайм" деп энеси жооп берет.  Ал Азаматтын каякта экенин билсе деле айткысы келген жок.
9 	Айгүл бакчанын ичинде акырын басып жүрөт.  Дагы эле Азаматты тапканга аракет кылып жатат.  Үстөл жана отургучтардын астында карап жатат, бирок Азамат аякта эмес.  Бүт жакты карап жатат, бирок Азаматты таба албай жатат.
10 	Андан кийин ал бир үндү угат, ал үн эски чоң дарактын артынан чыгат.  Бул Азамат эмеспи?  Ал үн кайра угулат!  Айгүл аны акырын тыңшайт.  Ал үн айбандыкы да, куштуку да эмес.  Эми ал ал үндү тунугураак уга баштады.  Бул Азамат болуш керек!
11 	Андан кийин ага кичинекей бир кол да көрүнөт.  Жакыныраак келсе, бир башты да көрөт.  "Сени таптым!" деп күлөт.  Ал экөө тең көңүлдүү үйүнө кайтышат, бир нерсе жеп, суу ичерге убакыт келди!
